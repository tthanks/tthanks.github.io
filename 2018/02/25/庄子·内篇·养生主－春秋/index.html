<!DOCTYPE html>
<html>
<head>
  <meta charset="utf-8">
  

  
  <title>庄子·内篇·养生主 | 行知录</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="《庄子·内篇·养生主》 ​    吾生也有涯，而知也无涯。以有涯随无涯，殆已；已而为知者，殆而已矣。为善无近名，为恶无近刑。缘督以为经，可以保身，可以全生，可以养亲，可以尽年。 ​    庖丁为文惠君解牛，手之所触，肩之所倚，足之所履，膝之所踦，砉然响然，奏刀騞然，莫不中音。合于《桑林》之舞，乃中《经首》之会。">
<meta name="keywords" content="春秋">
<meta property="og:type" content="article">
<meta property="og:title" content="庄子·内篇·养生主">
<meta property="og:url" content="http://yoursite.com/2018/02/25/庄子·内篇·养生主－春秋/index.html">
<meta property="og:site_name" content="行知录">
<meta property="og:description" content="《庄子·内篇·养生主》 ​    吾生也有涯，而知也无涯。以有涯随无涯，殆已；已而为知者，殆而已矣。为善无近名，为恶无近刑。缘督以为经，可以保身，可以全生，可以养亲，可以尽年。 ​    庖丁为文惠君解牛，手之所触，肩之所倚，足之所履，膝之所踦，砉然响然，奏刀騞然，莫不中音。合于《桑林》之舞，乃中《经首》之会。">
<meta property="og:locale" content="zh-CN">
<meta property="og:updated_time" content="2018-02-25T01:35:39.000Z">
<meta name="twitter:card" content="summary">
<meta name="twitter:title" content="庄子·内篇·养生主">
<meta name="twitter:description" content="《庄子·内篇·养生主》 ​    吾生也有涯，而知也无涯。以有涯随无涯，殆已；已而为知者，殆而已矣。为善无近名，为恶无近刑。缘督以为经，可以保身，可以全生，可以养亲，可以尽年。 ​    庖丁为文惠君解牛，手之所触，肩之所倚，足之所履，膝之所踦，砉然响然，奏刀騞然，莫不中音。合于《桑林》之舞，乃中《经首》之会。">
  
    <link rel="alternate" href="/atom.xml" title="行知录" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">行知录</a>
      </h1>
      
        <h2 id="subtitle-wrap">
          <a href="/" id="subtitle">学而时习之，为行合一</a>
        </h2>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="搜索"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-庄子·内篇·养生主－春秋" class="article article-type-post" itemscope itemprop="blogPost">
  <div class="article-meta">
    <a href="/2018/02/25/庄子·内篇·养生主－春秋/" class="article-date">
  <time datetime="2018-02-25T01:21:24.000Z" itemprop="datePublished">2018-02-25</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      庄子·内篇·养生主
    </h1>
  

      </header>
    
    <div class="article-entry" itemprop="articleBody">
      
        <p>《庄子·内篇·养生主》</p>
<p>​    吾生也有涯，而知也无涯。以有涯随无涯，殆已；已而为知者，殆而已矣。为善无近名，为恶无近刑。缘督以为经，可以保身，可以全生，可以养亲，可以尽年。</p>
<p>​    庖丁为文惠君解牛，手之所触，肩之所倚，足之所履，膝之所踦，砉然响然，奏刀騞然，莫不中音。合于《桑林》之舞，乃中《经首》之会。</p>
<p><escape><a id="more"></a></escape></p>
<p>​    文惠君曰：“嘻！善哉！技盖至此乎？”庖丁释刀对曰：“臣之所好者道也，进乎技矣。始臣之解牛之时，所见无非牛者。三年之后，未尝见全牛也。方今之时，臣以神遇，而不以目视，官知止而神欲行。依乎天理，批大郤，道大窾，因其固然。技经肯綮之未尝，而况大軱乎！良庖岁更刀，割也；族庖月更刀，折也。今臣之刀十九年矣，所解数千牛矣，而刀刃若新发于硎。彼节者有间，而刀刃者无厚，以无厚入有间，恢恢乎其于游刃必有余地矣。是以十九年而刀刃若新发于硎。虽然，每至于族，吾见其难为，怵然为戒，视为止，行为迟。动刀甚微，謋然已解，如土委地。提刀而立，为之四顾，为之踌躇满志，善刀而藏之。”文惠君曰：“善哉！吾闻庖丁之言，得养生焉。”</p>
<p>​    公文轩见右师而惊曰：“是何人也？恶乎介也？天与，其人与？”曰：“天也，非人也。天之生是使独也，人之貌有与也。以是知其天也，非人也。”</p>
<p>​    泽雉十步一啄，百步一饮，不蕲畜乎樊中。神虽王，不善也。</p>
<p>​    老聃死，秦失吊之，三号而出。弟子曰：“非夫子之友邪？”曰：“然。”“然则吊焉若此，可乎？”曰：“然。始也，吾以为其人也，而今非也。向吾入而吊焉，有老者哭之，如哭其子；少者哭之，如哭其母。彼其所以会之，必有不蕲言而言，不蕲哭而哭者。是遯天倍情，忘其所受，古者谓之遁天之刑。适来，夫子时也；适去，夫子顺也。安时而处顺，哀乐不能入也，古者谓是帝之县解。”</p>
<p>​    指穷于为薪，火传也，不知其尽也。</p>

      
    </div>
    <footer class="article-footer">
      <a data-url="http://yoursite.com/2018/02/25/庄子·内篇·养生主－春秋/" data-id="cjebak82q0008tkx3yhbazkb2" class="article-share-link">Share</a>
      
      
  <ul class="article-tag-list"><li class="article-tag-list-item"><a class="article-tag-list-link" href="/tags/春秋/">春秋</a></li></ul>

    </footer>
  </div>
  
    
<nav id="article-nav">
  
    <a href="/2018/02/25/百家－百家/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          百家
        
      </div>
    </a>
  
  
    <a href="/2018/02/23/封禅书/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">封禅书</div>
    </a>
  
</nav>

  
</article>

</section>
        
          <aside id="sidebar">
  
    

  
    
  <div class="widget-wrap">
    <h3 class="widget-title">标签</h3>
    <div class="widget">
      <ul class="tag-list"><li class="tag-list-item"><a class="tag-list-link" href="/tags/IT/">IT</a></li><li class="tag-list-item"><a class="tag-list-link" href="/tags/春秋/">春秋</a></li><li class="tag-list-item"><a class="tag-list-link" href="/tags/百家/">百家</a></li></ul>
    </div>
  </div>


  
    
  <div class="widget-wrap">
    <h3 class="widget-title">标签云</h3>
    <div class="widget tagcloud">
      <a href="/tags/IT/" style="font-size: 15px;">IT</a> <a href="/tags/春秋/" style="font-size: 20px;">春秋</a> <a href="/tags/百家/" style="font-size: 10px;">百家</a>
    </div>
  </div>

  
    
  <div class="widget-wrap">
    <h3 class="widget-title">归档</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2018/03/">三月 2018</a></li><li class="archive-list-item"><a class="archive-list-link" href="/archives/2018/02/">二月 2018</a></li><li class="archive-list-item"><a class="archive-list-link" href="/archives/2018/01/">一月 2018</a></li><li class="archive-list-item"><a class="archive-list-link" href="/archives/2017/12/">十二月 2017</a></li></ul>
    </div>
  </div>


  
    
  <div class="widget-wrap">
    <h3 class="widget-title">最新文章</h3>
    <div class="widget">
      <ul>
        
          <li>
            <a href="/2018/03/01/离骚/">离骚</a>
          </li>
        
          <li>
            <a href="/2018/02/27/如何选择第一门编程语言/">如何选择第一门编程语言</a>
          </li>
        
          <li>
            <a href="/2018/02/25/险资这些年－百家/">险资这些年（转载）</a>
          </li>
        
          <li>
            <a href="/2018/02/25/百家－百家/">百家</a>
          </li>
        
          <li>
            <a href="/2018/02/25/庄子·内篇·养生主－春秋/">庄子·内篇·养生主</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2018 不动<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



  </div>
</body>
</html>